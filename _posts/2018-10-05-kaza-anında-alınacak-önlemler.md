---
title: Kaza Anında Alınacak Önlemler
layout: post
date: 2018-10-05 22:01:28 +0300

---
**Kaza Anında Alınacak Önlemler Nedir?** 

Herkesin, her an başına gelebilecek olan kazalar, kuşkusuz hayatta karşılaşılabilecek en tatsız sürprizler arasında yer almaktadır. Bu nedenle kaza esnasında neler yapılabileceğini bilmek can ve mal güvenliği açısından büyük önem taşımaktadır. Sonrasında mağdur olmamak için kaza anında alınabilecek önlemleri inceleyebilir, böylece konu hakkında ayrıntılı bilgi sahibi olabilirsiniz. 

**Kaza Nedir?**

Aniden ve irade dışı gerçekleşen, can ya da mal kaybına yol açabilen beklenmedik tüm olaylar kaza olarak değerlendirilebilmektedir. Farklı sebeplerden dolayı meydana gelebilen kazaların en sık karşılaşılan türlerinden biri trafik kazalarıdır. Zorunlu trafik sigortası, kasko sigortası ve ferdi kaza sigortası gibi önlemler sayesinde trafik kazalarından dolayı oluşabilecek zararlar telafi edilebilmektedir.

Kaza Anında Yanınızda Bulunması Gereken Belgeler Neler?

**1. Anlaşmalı Kaza Tutanağı ya da Resmi Trafik Kazası Tutanağı**

Kaza sonrasında kazaya karışan taraflar anlaşma sağlayabildikleri takdirde anlaşmalı kaza tutanağı düzenleyebilmektedir. Bu nedenle kaza tutanağı bulunması gerekir. Ancak anlaşma sağlanamıyor ya da anlaşmalı kaza tutanağının düzenlenemeyeceği farklı bir durumsa polise ya da jandarmaya haber verilmeli ve gelen kolluk kuvvetleri tarafından onaylı ve aslı gibidir ibareli resmi trafik kazası tespit tutanağı düzenlenmelidir.

**2. Alkol Raporu**

Kaza ardından tarafların herhangi birinde alkol veya farklı bir uyuşturucu madde kullanımına dair şüphe duyulduğu takdirde polisler tarafından tespit edilip, düzenlenecek olan alkol raporu gerekebilmektedir.

**3. Ehliyet**

Sadece kaza durumlarında değil her zaman gerekli olan ehliyet, sürücü belgesiz işlem yapılamayacağı için kazaya karışan tarafların tümünde mutlaka bulunması gereken belgeler arasında yer almaktadır.

**4. Araç Ruhsatı**

Tıpkı ehliyet gibi her zaman araçta bulundurulması gereken belgelerden biri olan ruhsat, aracın kime ait olduğunu anlamak için kontrol edilen ilk belgedir.

**5. İstinai Durumlar için Gereken Belgeler**

Yük taşıyan araçlar için irsaliye ve faturalar, yanan araçlar için itfaiye raporu, araç muayene belgesi ve her ihtimale karşılık aracın kaza sonrasındaki fotoğrafları sigorta şirketi ya da diğer resmi kurumlar tarafından talep edilebildiği için yanınızda bulunması gereken belgelere dahil olmaktadır.

Kaza Esnasında Alınabilecek Diğer Önlemler Nelerdir?

Kaza gerçekleştiği anda kontağı kapatmak, el frenini çekmek ve aracı kesinlikle hareket ettirmemek gerekmektedir. Yaralanma ya da ölüm benzeri bir durum söz konusu ise sağlık ekiplerine haber verilmeli, kazazedeler bulundukları yerden dikkatlice çıkarılmalı, ilk yardım çantasında yer alan malzemelerin de yardımıyla ilk müdahale yapılmalıdır. Sadece maddi hasarlı kazalarda ise anlaşma sağlanabiliyorsa anlaşmalı kaza tutanağı tutulmalı, anlaşma sağlanamıyorsa polise veya jandarmaya haber verilmelidir.

Kasko hesaplamadan kasko fiyatlarına; trafik sigortası hesaplamadan trafik sigortası fiyatlarına kadar trafikte ihtiyaç duyabileceğiniz tüm sigorta çeşitleri için Mapfre sigortayı tercih edebilir, böylece kapsamlı ve kaliteli sigorta hizmeti alabilirsiniz.